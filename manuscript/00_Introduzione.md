# Introduzione

Ciao Surfer,
questa guida nasce con lo scopo di raccontare “Our Flow”, ovvero l’approccio di Flowing alle sfide che si presentano ogni giorno. Verranno trattati aspetti molto pratici del day-by-day in modo da non trovarti spaesato nelle varie occasioni, ci saranno riferimenti a cosa Flowing si aspetta da te come parte di una community e qualche dritta da parte di chi, in questa realtà, ha macinato già tanti chilometri.


Non c’è un ordine di lettura (non si scopre l’assassino alla fine…), ma sono un elenco di capitoli che puoi leggere e rileggere come vuoi, in base alle tua curiosità o alle tue esigenze. E se sei in Flowing da tempo puoi usarla per rispondere a qualche dubbio che sta lì da tanto o per prepararti meglio a qualche nuovo progetto.
Se invece sei un nuovo Surfer o addirittura stai pensando di entrare nella community Flowing e ti stai chiedendo se può essere il posto che fa per te, troverai tante informazioni che semplificheranno il tuo on-boarding e i tuoi ragionamenti.

Come Flowing, anche questa guida è in continua evoluzione, per cui se hai spunti di miglioramento o feedback sei invitato a parlarne negli appositi canali o a lasciare una Pull Request sul nostro repository GitHub[^github].

[^github]: <https://github.com/flowingis/passport-to-onboarding>
