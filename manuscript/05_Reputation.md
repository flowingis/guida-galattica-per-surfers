# Reputation

## La copy strategy

La copy strategy è un modello operativo usato in pubblicità. Implementato durante gli anni sessanta ad opera di alcune aziende e agenzie pubblicitarie statunitensi, definisce le scelte strategiche di un'azione pubblicitaria articolandole in cinque punti (consumer’s benefit, reason why, supporting evidence, tone of voice, target).
Di seguito puoi leggere come viene adattato alle esigenze e contesto di Flowing per:
* fornire orientamenti e linee guida al lavoro creativo
* definire le ragioni che faranno scegliere Flowing rispetto alla concorrenza
* dare coerenza nel medio/lungo periodo alle iniziative di comunicazione

## Consumer’s benefits
È il vantaggio che il prodotto promette al consumatore. Definita anche come promessa:
* è la ragione per cui il target dovrebbe essere spinto all’acquisto.
* quali benefici il cliente può trarre da ciò che la pubblicità promette?

Per Flowing il target è più ampio rispetto ai consumer, il pubblico a cui rivolgere la comunicazione sono clienti, partner e collaboratori (vedi Target).
Clienti, partner e collaboratori si sentono a casa perché trovano in Flowing:
* professionalità su ambiti di design e sviluppo di progetti digitali e della loro infrastruttura
unita a 
* proattività ed empatia, che favoriscono le relazioni tra le persone e la contaminazione di idee. 

La fiducia che si crea lavorando insieme in maniera trasparente, permette di identificare i punti di debolezza e trasformarli in punti di forza. Questo rapporto di fiducia è alla base di una collaborazione che sviluppa soluzioni capaci di evolvere nel tempo seguendo le esigenze del business o dell’organizzazione.
Flowing dà senso di sicurezza alle persone del suo network perché lavora nel rispetto di tempistiche concordate insieme e reagisce in maniera tempestiva agli imprevisti, superando le barriere geografiche attraverso l’utilizzo dei giusti strumenti.

I customer’s benefits sono:
* allineamento costante tra obiettivi di business e consegna di valore
* libertà di cambiare direzione
* rapporto di fiducia e lealtà
* tenere allineati ed evolvere business value e project delivery 
* chiarire la strategia coinvolgendo tutti gli attori del progetto
* definire e rimuovere i roadblock dei progetti
* creare allineamento tra team
* consigliare e supportare la scelta tecnologica
* portare velocemente innovazione tecnologica
* definire come “fare la cosa giusta” a seconda del contesto del cliente, e implementarla 
* dare la possibilità di cambiare rotta 
* condividere il rischio del progetto

## Reason why
È l'argomento razionale che la pubblicità fornisce per rendere credibili i vantaggi promessi dal prodotto.
Definita anche argomentazione:
* ragione per credere;
* perché il pubblico deve credere che (Flowing) sia in grado di mantenere la sua promessa?
* l’argomentazione o la prova dei fatti a supporto della promessa;
* rende credibile la promessa dei vantaggi offerti da Flowing.

Flowing offre un valido supporto all’accelerazione dei suoi progetti perché crea con il cliente/partner/collaboratore una stretta relazione, fino a diventare un saggio consigliere: utilizzando metodi, strumenti e cadenze ad hoc rispetto al contesto, raggiunge una profonda comprensione del dominio che gli permette di arrivare  a validare, co-creare o mettere in discussione gli obiettivi del cliente/partner/collaboratore.
Questo accade grazie all’approccio che Flowing ha scelto di tenere nei confronti dei progetti a cui lavora: 

**Insieme ![](principle_together.svg)**
: Flowing e il cliente lavorano insieme, sono un team unico che fa scelte condivise.

**Value-driven ![](principle_value.svg)**
: Le scelte sono basate su evidenze e risultati concreti. identifichiamo gli obiettivi, qual è il "valore da consegnare a chi" per poi pensare alle feature di progetto.
**Adattivi ![](principle_adaptive.svg)**
: Il cambiamento è nostro amico, liberiamo in corsa il progetto da vincoli e ipotesi non più valide nel tempo. 
**Iterativi ![](principle_iterative.svg)**
: Rilasciamo valore fin dal primo step, per raccogliere feedback e prendere decisioni in tempo reale.

Flowing, inoltre, alimenta continuamente la passione di tutto il team per l’innovazione tecnologica e metodologica, dedicando costantemente del tempo per la formazione. 
Riassumendo le argomentazioni per cui sceglierci sono:
* rapporto di stretta relazione e collaborazione
* comprensione profonda del dominio
* acquisizione di maggiore consapevolezza dei propri obiettivi
* co-creazione della soluzione guidata da dati e evidenze
* consegna di valore fin da subito
* formazione continua

## Supporting evidence
È il supporto retorico che avalla la credibilità della promessa strategica.
Definita anche dimostrazione:
* quale prova materiale si porta per sostenere tutto il discorso?
* quel particolare fattore, in genere una caratteristica specifica o un comportamento del consumatore, che dimostra la validità della promessa.

Flowing può “erogare” la sua proposizione di valore perché mette al centro le persone che ne fanno parte, opera a tutti gli effetti come una community: 
* partecipa attivamente a eventi e conferenze, come speaker, organizzatori e/o sponsor. Questo ci consente di condividere le nostre conoscenze e di contaminarci, anche stringendo partnership con realtà all’avanguardia.
* È attenta alla formazione del proprio team, incentivando l'acquisizione di competenze e certificazioni tecniche.
* Nel proprio team ha autori di pubblicazioni tecniche.

Infine, i rapporti di collaborazione con i clienti sono abilitati anche dalla modalità contrattuale più idonea, guidano il contesto e gli obiettivi da raggiungere.
Riassumendo le dimostrazioni a supporto della promessa sono:
* partecipazione attiva e organizzazione di eventi e conferenze
* partnership con realtà all’avanguardia
* certificazioni 
* pubblicazioni
* modalità contrattuale che abilita gli obiettivi del cliente

## Tone of voice
È la modalità espressiva di presentazione dei vantaggi e dei relativi argomenti:
* indica lo stile, la personalità che l’azienda vuole assumere, l'atmosfera della comunicazione
* la modalità di presentazione dei vantaggi offerti da Flowing e dei relativi argomenti che viene identificata come coerente rispetto al prodotto da comunicare e al suo posizionamento.

Negli scambi comunicativi è essenziale prima di tutto capire con chi stiamo parlando e calibrare il linguaggio a seconda del target, mantenendo un linguaggio inclusivo, sintetico e chiaro, volto a stimolare partecipazione e confronto. Anche per questi motivi è preferibile evitare l’utilizzo di sigle incomprensibili e parole inglesi italianizzate. Inoltre, un pizzico di ironia aiuta a mostrare il lato amichevole e accattivante dell’azienda “fatta di persone”; lo stile sarà informale, diretto e trasparente.

Per mantenere alto il coinvolgimento del pubblico è importante comunicare non solo come azienda ma anche come singoli (ambassador): fare endorsement come singolo verso l'azienda e viceversa è una pratica che ci fa percepire come community.

Nella pratica avremo l’utilizzo del plurale nelle comunicazioni di Flowing come azienda, quando invece a parlare o scrivere sono i nostri ambassador è indicato l’uso del singolare, poiché racconteranno la loro personale esperienza o punto di vista.

Riassumendo il tone of voice deve essere:
* calibrato a seconda del target (cliente, partner o collaboratore)
* linguaggio inclusivo, sintetico e chiaro, ironico
* stile informale, diretto, trasparente e coinvolgente
* calibrato a seconda che a parlare sia Flowing o i singoli

## Target 
È la definizione precisa della categoria di pubblico cui rivolgersi. La comunicazione di Flowing si rivolge a:
* clienti, in particolare ai CTO, CEO e decision maker dell’azienda
* partner con cui collaborare ai progetti dei clienti
* collaboratori, developer e freelance

Il cliente/partner/collaboratore Flowing lavora con aziende e persone che vivono nell’ambito tecnologico e che gli permettono di crescere mantenendo il focus sul suo obiettivo. Il nostro cliente/partner/collaboratore non ha paura di innovare, è aperto al dialogo e al confronto e intende mantenere e creare una relazione positiva e duratura con il suo fornitore/partner.

Il cliente Flowing si aspetta il nostro supporto per accelerare i propri progetti core. Partendo dai suoi obiettivi identifica insieme a noi il progetto tecnologico più idoneo da sviluppare.Il nostro cliente vuole:
* carriera, riconoscimenti, elogi
* peace of mind
* sentirsi appagato dal fatto di avere potuto realizzare un progetto e farlo bene
* incentivi economici, più budget per l’area innovazione
* prendere decisioni critiche, di natura tecnologica e non: per questo ha bisogno di sentirsi al sicuro e instaurare rapporti di fiducia con chi lo supporta
* avere un software che abilita il business dell’azienda
* organizzare e condurre un progetto
* trovare un partner a cui affidare lo sviluppo tecnologico e strategico del proprio business

Il nostro cliente/partner/collaboratore deve:
* conoscere i servizi che offriamo e il loro potenziale
* collaborare ad un processo di crescita continua
* mantenere un clima positivo e proattivo
* stabilire un rapporto chiaro, condiviso e trasparente

## Come raccontare i nostri progetti cliente (case studies) 
Questa è la traccia da seguire per raccontare il progetto in modo esaustivo. Non è vincolante, prendila come un aiuto ad esplicitare al meglio il valore portato al cliente:

* Cliente: chi è, di cosa si occupa, quali sono le esigenze/obiettivi/necessità/contesto che lo ha portato a contattarci

* Serie di “capitoli” in cui spieghiamo cosa abbiamo fatto per soddisfare i suoi obiettivi/esigenze.[^capitoli]

* Chiedi un Feedback scritto dal cliente

* Prepara immagine di copertina del case e aggiungine altre all’interno del testo, per renderlo più esplicativo.

[^capitoli]: Raccontiamo cosa abbiamo fatto e perché (quali benefici ha portato, come/perché le attività fatte aiutano a raggiungere gli obiettivi del cliente), sia dal punto di vista delle nostre competenze messe in gioco (design, sviluppo, …) che del nostro approccio (iterazioni, contratto, discovery, …). Abbiamo portato valore per “l’approccio sano al progetto” o per le “hard skill” richieste? o Entrambe? Se abbiamo numeri/metriche che evidenziano il raggiungimento degli obiettivi, aggiungiamoli!

## Scrivere un post nei social

Flowing è presente su LinkedIn[^LinkedIn], Facebook[^Facebook] e Twitter[^Twitter]. Se vuoi scrivere un post su uno dei tuoi profili personali (social, blog o sito personale, etc) ricordati di parlare al singolare raccontando il tuo punto di vista.
Utilizza il tuo modo di scrivere e raccontare perché ti stai rivolgendo al tuo network, che ti conosce ed è abituato al tuo modo di comunicare. è il tuo personal branding.

Ti invitiamo a condividere post di Flowing, in particolare su linkedin, aggiungendo un post introduttivo in modo da calibrarlo sul pubblico che ti segue.

Ricordati di utilizzare un linguaggio un po’ più formale quando scrivi su LinkedIn mentre favorisci l’utilizzo di emoticons, fotografie e ironia su Facebook e Twitter.

[^LinkedIn]: <https://linkedin.com/company/flowingis>
[^Facebook]: <https://facebook.it/flowingis>
[^Twitter]: <https://twitter.com/flowingis>

## Code of conduct
Quando partecipi a eventi e conferenze come speaker o attendee, ricorda che:
* Se partecipi come attendee è fortemente suggerito indossare le t-shirt e felpe Flowing.
* È un'occasione preziosa per far conoscere il nostro brand. Come ti suggeriamo di portare con te e utilizzare i biglietti da visita e altro materiale Flowing che può essere utile all'evento/conferenza (brochure, ...)
* Se sei speaker, indossa la t-shirt[^shirt] Flowing e utilizza il deck di slide a tema Flowing. Se il talk o il workshop è online, utilizza sfondo e screensaver a tema Flowing. Lo stesso per le call di presales.
* Per le serate "social" ti chiediamo di non danneggiare in alcun modo l'immagine aziendale, indossare la T-shirt Flowing è caldamente consigliato.

[^shirt]: Se i capi a tua disposizione sono rovinati, fallo presente e ne compreremo di nuovi.