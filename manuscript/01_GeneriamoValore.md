# Generiamo valore

> “We're the community of right people to bring value in complex systems where technology enables business”

Come dice la nostra vision[^vision], il nostro obiettivo è portare valore per abilitare il business del cliente. L’”Our Flow” nasce ed evolve in funzione di questa vision. Quindi non si tratta di prendere tutte le richieste del cliente e lavorare a testa bassa per consegnare un’analisi, un software o un’infrastruttura nel minor tempo possibile così da “farlo contento”; si tratta di fare squadra con il cliente, costruire insieme un percorso in maniera critica e costruttiva per raggiungere gli obiettivi di business e non per rilasciare un numero alto di funzionalità.

Ogni volta che ti viene un dubbio, pensa a quale soluzione ti permette di massimizzare il valore generato nella maniera più efficiente.

[^vision]: Sul nostro blog trovi il perché ed il come abbiamo creato la nostra vision. <https://www.flowing.it/blog/la-nostra-vision-perche-ne-abbiamo-sentito-il-bisogno-e-a-cosa-serve/>

## Cross-Funzionalità
Un sistema complesso non può essere analizzato nella sua interezza. E non è neanche un insieme di problemi complicati[^complex]. Non è quindi possibile per una figura professionale analizzare tutti gli aspetti di cui c’è bisogno durante il normale ciclo di sviluppo di un software.

Ecco perché in Flowing proponiamo ai nostri clienti team con un ampio spettro di professionalità, dai cloud engineer fino agli UX designer. Solo insieme si può davvero navigare la complessità. Cosa vuol dire per un Surfer questo approccio? In prima battuta, il ricordarsi di essere parte di una community e farti contaminare dalle skill che ti sono estranee. Sei un dev? Ascolta una pill di UX per capire cosa la UX può fare per te. Se un UXer, ascolta i cloud engineer e come le tematiche DevOps possono permetterti di ricevere velocemente feedback. In generale cerca di capire il valore che ogni figura professionale porta al tuo ecosistema e reagisci di conseguenza. Ricorda sempre che un “buon professionista” è colui che sa fare bene il suo lavoro, con esperienza e professionalità, ma “IL professionista” è colui che riesce a farlo reagendo bene ai vincoli dello scenario in cui sta operando. Non concentrarti solo sulla tua professionalità e di come questa sarebbe fatta bene secondo i tuoi canoni. Concentrati sugli obiettivi di progetto e sul perché qualcuno ha commissionato un prodotto, un software o un servizio.

Inoltre mentre lavori ad un progetto, ricordati di non essere solo. Sentiti libero di confrontarti con chi ha una expertise diversa dalla tua per costruire nuove proposte (anche commerciali) per i nostri clienti.

[^complex]: Per capire meglio cosa intendiamo in Flowing per Complicato e Complesso ti invitiamo a leggere la pagina Wikipedia del Cynefin Framework. <https://en.wikipedia.org/wiki/Cynefin_framework>

## Qualità
In Flowing cosa intendiamo per "Migliore possibile" o, detto in altri termini, cosa intendiamo per una soluzione di “Qualità”?
Da un punto di vista ingegneristico non possiamo trovare una definizione che vada bene per ogni contesto e va calibrata di volta in volta in base alle variabili che il team ha sotto gli occhi in quel momento specifico della vita di un prodotto software. Ci aspettiamo quindi che un team Flowing sappia dosare sapientemente il debito tecnico in base alle esigenze di business del momento, e che sia  in grado di giustificare le proprie decisioni - tecnologiche e metodologiche - al cliente, trasformando all'occorrenza delle metriche sulla codebase in impatto sul business.
Anche dal punto di vista del design non esiste una definizione univoca. La qualità è solitamente una delle leve. Non alza o abbassa il valore nell’asse della “bontà” di una cosa, ma ne aumenta o restringe il focus. Una cosa non può essere fatta “male” perché non c’è tempo o budget. Ma la qualità può essere regolata nel suo focus. Possiamo puntare ad una coverage di codice più alta o meno, possiamo validare più o meno assunzioni del modello di business prima di procedere con la progettazione di qualcosa, possiamo creare e validare personas che identifichino il nostro target o procedere con proto-personas sulla base delle conoscenze del team e stakeholder. Conosciamo bene il livello di qualità che ogni singola figura professionale può erogare in ogni sua attività ma questo va messo in relazione alla situazione e ai vincoli di progetto. Potremmo non avere le condizioni per agire nel migliore dei modi, o potremmo essere in una fase in cui il business goal non è raggiunto dal singolo livello di espletamento delle attività della nostra roadmap, ma dalla velocità di raggiungimento di un determinato stato dell’arte. Non è il punto di vista del singolo professionista a settare l’asticella della qualità, ma l’insieme delle esigenze del progetto in relazione alla risposta sinergica del team cross-funzionale.

C'è anche un punto da non oltrepassare mai: la qualità minima accettabile per un team Flowing deve essere quella che non aggiunge "complessità accidentale". Come detto in precedenza infatti, il focus dei nostri team è quello di lavorare in sistemi complessi e quindi non possiamo permettere che le scelte architetturali, un eccessivo debito tecnico o un vezzo di design alla moda diventino un ulteriore ostacolo al raggiungimento degli obiettivi di business dei nostri clienti.

## Expertise
Partiamo da un concetto fondamentale: per essere un Surfer “giusto” quale grado di expertise ci aspettiamo da te?
* che tu abbia le competenze di gestione progetto inteso come la capacità di cogliere le esigenze del cliente e organizzare di conseguenza team e roadmap.
* che tu conosca alcune tecniche relazionali e di eloquio come la calibrazione (cogliere i segnali della comunicazione non verbale e reagire di conseguenza), l’uso del linguaggio non verbale, l’empatia e la maieutica.
* che tu conosca gli aspetti tecnici della figura professionale che rappresenti

Per cui se sei un developer è importante che tu conosca i principi del Testing e i pattern per OOP, il mondo della modellazione tramite DDD e architetture basate su eventi, senza necessariamente essere un esperto. 
User Research, Architettura delle informazioni, interaction design e progettazioni di flussi e meccanismi esperienziali efficaci sono le tematiche su cui devi mettere il focus se sei un designer; come anche bilanciare correttamente l’approccio Design Thinking con il Lean Design calibrandolo in base alle esigenze di progetto. Le attività di design (dalla UX alla UI) sono propedeutiche ad apprendere informazioni in modo da prendere decisioni migliori e mettere in condizione il team di essere più veloce nella delivery.
E se sei parte del team cloud parliamo di sicurezza, efficienza delle prestazioni, affidabilità, eccellenza operativa e ottimizzazione dei costi. Questi sono i cinque pilastri su cui il team si basa e sviluppa le architetture.

Ricorda che Flowing non è un'azienda di consulenza pura, in cui veniamo chiamati per risolvere problemi puntuali. Quindi se il tuo focus professionale è quello di diventare il maggior esperto mondiale di una specifica tecnologia, tematica o architettura probabilmente Flowing non è l'azienda giusta per te.
Il nostro focus è quello di portare valore ai nostri clienti, pensando al software come ad un sistema complesso, nel quale il codice, l’infrastruttura e il design sono solo una parte del tutto. Il nostro principale pregio deve essere quello di "portare a terra" e rendere reali le idee di business dei clienti, nella maniera migliore possibile incontrando i bisogni degli utenti utilizzatori.

## Principi

### Ricerca continua del feedback

Come vedrai il nostro modo di lavorare - contratti, IM e altro - è intimamente iterativo e basato sulla co-creazione. Questa cosa si ripercuote anche sullo sviluppo della codebase e sulla progettazione del design. Prediligi tecniche che ti diano feedback il più possibile immediato su quello che stai sviluppando o progettando.
Ad esempio, se stai sviluppando una feature dai contorni sfocati puoi usare il TDD per farti guidare dal feedback continuo e immediato dei test. Spesso però il testing automatico è miope e non basta ad avere un feedback reale del valore rilasciato. In questo caso il tuo focus deve essere quello di rilasciare costantemente piccole funzionalità subito rilasciabili tramite un sistema di CI/CD chiedendo direttamente feedback al cliente.
O se stai approcciando un’architettura delle informazioni, un wireframe o una user interface chiediti se sia chiaro chi è il target di riferimento, se esistono informazioni sugli utenti, se sono state elaborate delle personas. Chiedi informazioni e se non ci sono solleva la questione proponendo sessioni iterative per ottenerle o metti in chiaro i rischi del procedere con delle assunzioni non validate.

### You aren't gonna need it
Il focus dello sviluppo software per Flowing è la consegna di valore al cliente. Quindi da un team Flowing ci aspettiamo che segua lo YAGNI[^yagni] alla lettera. Non aggiungere sovrastrutture o astrazioni finché non assolutamente necessario. Prima di creare un'architettura basata su eventi o un sistema di microservizi chiediti sempre, insieme al tuo team, qual è il valore che porta al prodotto. Applica lo stesso principio anche con il PO del prodotto per il quale stai lavorando, fai challenge all’aggiunta di funzionalità che non credi stiano portando valore all’utente finale.
Per lo stesso motivo non progettare soluzioni che probabilmente non avremo il tempo di realizzare per i vincoli di progetto. Aiuta il team ad essere più veloce, ad avere le informazioni o il design necessario. Ricordati sempre che stai lavorando ad un progetto perché colui che l’ha commissionato si aspetta un ritorno da tale investimento.
Nessuno sarà contento dell’infrastruttura più robusta, del codice senza debito tecnico e del design più accattivante se non c’è ritorno di valore per gli obiettivi di business e/o l’utente finale non utilizza quanto rilasciato.

[^yagni]: <https://en.wikipedia.org/wiki/You_aren%27t_gonna_need_it>

### Sharing is Caring
In Flowing sappiamo che imparare è parte integrante del percorso di un professionista.
Sia nello sviluppo che nel design si impara qualcosa di nuovo tutti i giorni, sul dominio, sulla tecnologia e su nuovi approcci e format. Oltre alle classiche tecniche per condividere informazioni con il tuo team quali Pair Programming, Pair Design, Peer Review, Mob Programming, Lightweight Architecture Decision Records (LADR)[^ladr], etc ricordati sempre di condividere quello che impari con il resto dei Surfers, sfruttando le pill e l’Academy. Ricordati, siamo una community e quello che hai imparato può aiutare qualcun altro che è in difficoltà.

[^ladr]: <https://www.thoughtworks.com/radar/techniques/lightweight-architecture-decision-records>

### Indipendenza
Flowing si fida di te. Prenderai insieme al tuo team le decisioni giuste nel giusto contesto. Per questo, sii indipendente e partecipa in maniera proattiva al tuo processo di crescita, co-crealo con l’azienda. Se credi che una tecnica, un linguaggio, un format, una tecnica o una metodologia possa essere utile al progetto o all’intera community di Flowing, prenditi del tempo per approfondire.
Questa attività di studio, assieme ad altre (formazione ecc. ecc.), ricadono internamente sotto la commessa: "slack time".

## Development, Design e Cloud
I capitoli discussi sopra dovrebbero aiutarti a capire cosa Flowing si aspetta da ogni professionista nel suo day-by-day e dal suo contributo nei team, dandoti una serie di principi e linee guida da seguire quando ne senti il bisogno. In Flowing non c’è una giornata “tipo”, ogni giorno è differente dai precedenti, possiamo dire che non ci si annoia mai!
Non abbiamo elencato le tecnologie, le architetture, i format o i tool che utilizziamo, per questo abbiamo già le pagine Development[^dev], Design[^design] e Cloud[^cloud] del nostro sito dove puoi anche trovare degli use-case e dei talk che approfondiscono alcune tematiche. Inoltre il nostro repository per la formazione[^formazione] è sempre disponibile. E se senti alcune lacune puoi sempre sfruttare il tuo budget hardware/formazione e la Flowing Academy[^academy] per colmarle.

[^dev]: <https://www.flowing.it/development/>
[^design]: <https://www.flowing.it/design/>
[^cloud]: <https://www.flowing.it/cloud-devops/>
[^formazione]: <https://github.com/flowingis/formazione/tree/master/formazione-tecnica>
[^academy]:<https://www.flowing.it/blog/flowing-academy-dove-si-incontrano-formazione-e-contaminazione/>


